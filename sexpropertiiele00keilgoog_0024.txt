14 PROPERTII

At non sie Ithaci digressu mota Calypso
10 Desertis olim fleverat aequoribus:
Multos illa dies incomptis maesta capillis
Sederat, iniusto multa locuta salo,
Et quamvis numquam post haec visura dolebat
111⁸ tamen longae conscia laetitiae.

15 Nec sic Aesoniden rapientibus anxia ventis
Hypsipyle vacuo constitit in thalamo:
Hypsipyle nullos post illos sensit amores,

Ut semel Haemonio tabuit hospitio.
Alphesiboea suos ulta est pro coniuge fratres,
20 Sanguinis et cari vincula rupit amor.
Coniugis Euadne miseros· elata per ignes
Occidit, Argivae fama pudicitiae.
Quarum nulla tuos potuit convertere mores,
Tu quoque uti fieres nobilis historia.
25 Desine iam revocare tuis periuria verbiS,
Cynthia, et oblitos parce movere deos,
Audax ah nimium nostro dolitura periclo,
Si quid forte tibi durius inciderit.
Muta prius vasto labentur flumina ponto,
30 Annus et inversas duxerit ante vice-s,
Quam tua sub nostro mutetur pectore cura: ·
Sis quodcumque voles, non aliena tamen.
Nam mihi ne viles isti videantur ocelli,
Per quos saepe mihi credita perfidia est!
35 Hos tu iurabas, si quid mentita fuisseS,
Ut tibi suppositis exciderent manibus:
Et contra magnum potes hos attollere solem,
Nec tremis admissae conscia nequitiae ‘3
Quis te cogebat multos pallere colores
’ 40 ’ Et fletum invitis ducere luminibus?
Quis ego nunc pereo similes moniturus amantes
²0 nullis tutum credere blanditiis!

 

16 Quae fueram magnis olim patefacta triumphiS,
Ianua Tarpeiae nota pudicitiae,
Cuius inaurati celebrarunt limina currus,

18
19

15
16

21

