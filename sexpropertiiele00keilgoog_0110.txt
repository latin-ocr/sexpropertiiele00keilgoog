100 PROPERTII

Bacche, soles Phoebo fertilis esse tuo.
llle paludosos memoret servire Sicambros,
Cepheam hic Meroen fuscaque regna canat,
Hic referat sero confessum foedere Parthum:
80 ‘Reddat signa Remi, mox dabit ipse sua:
Slve aliquid pharetris Augustus parcet Eois,
Differat in pueros ista tropaea suos.
Gaude, Crasse, nigras si quid sapis inter harenas:
Ire per Euphraten ad tua busta licet?
85 Sic noctem patera, sic ducam carmine, donec .
Iniciat radios in mea vina dies.

 

7 Sunt aliquid Manes: letum non omnia finit,
Luridaque evictos effugit umbra rogos.
Cynthia namque meo visa est incumbere fulcro,
Murmur ad extremae nuper humata viae,
5 Cum mihi somnus ab exequiis penderet amoris,
Et quererer lecti frigida regna mei.
Eosdem habuit secum, quibus est elata, capillos,
Eosdem oculos: lateri vestis adusta fuit,
Et solitum digito beryllon adederat ignis,
10 Summaque Lethaeus triverat ora liquor:
Spirantisque animos et vocem misit: at illi
Pollicibus fragiles increpuere manus:
‘Perside nec cuiquam melior sperande puellae,
ln te iam vires somnus habere potest ’ἒ
15 Iamne tibi exciderant vigilaci: furta Suburae
Et mea nocturnis trita fenestra dolis ’.ἱ
Per quam demisso quotiens tibi fune pependi,
Alterna veniens in tua colla manu!
Saepe Venus trivio commissa est, pectore mixto
20 Fecerunt tepidas pallia nostra vias.
Foederis heu taciti! cuius fallacia verba
Non audituri diripuere Noti.
At mihi non oculos quisquam inclamavit euntis:
Unum inpetrassem te revocante diem:
25 Nec crepuit fissa me propter harundine custos,
Laesit et obiectum tegula curta caput.

