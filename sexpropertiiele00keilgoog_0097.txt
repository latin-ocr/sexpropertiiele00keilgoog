LIBER v‚1. · 87·

Si modo Avernalis tremulae cortina Sibyllae
50 Dixit Aventino rura pianda Remo, ,
Aut si Pergameae sero rata carmina vatis
Longaevum ad Priami vera fuere caput,
‘Vertite equum, Danai, male vincitis: llia tellus
Vivet, et huic cineri Iuppiter arma dabit?
55 Optima nutricum nostris lupa Martia rebus,
Qualia creverunt moenia lacte tuo!
Moenia namque pio conor disponere versu=
Hei mihi, quod nostro est parvus in ore sonus!
Sed tamen exiguo quodcumque e pectore rivi
60 Fluxerit, hoc patriae serviet omne meae.
Ennius hirsuta cingat sua dicta corona:
Mi folia ex hedera porrige, Bacche, tua,

Ut nostris tumefacta superbiat Umbria libris,
Umbria Romani patria Callimachi.

.· 65 scandentes si quis cernet de vallibus arces,

Ingenio muros aestimet ille meo.
Roma, fave, tibi surgit opus, date candida cives
Omina, et inceptis dextera cantet avis.
Sacra diesque canam et cognomina prisca locorum:
⁴70 Has meus ad metas sudet oportet equus.
‘Quo ruis inprudens, vage, dicere fata, Properti?
Non sunt ah dextro condita fila colo. '
Aversis Musis cantas, aversus Apollo:
Poscis ab invita verba pigenda lyra.
⁴75 Certa feram certis auctoribus: haud ego vates
Nescius aerata signa movere pila.
Me creat Archytae soboles Babylonius Horops
Horon et a proavo ducta Conone domuS.
Di mihi sunt testes non degenerasse propinquos,
80 Inque meis libris nil prius esse fide.
Nunc pretium fecere deos et fallitur auro
Iuppiter, obliquae signa iterata rotae.
Felicesque Iovis stellas Martisque rapacis
Et grave Saturni sidus in omne caput,
85 Quid moveant Pisces animosaque signa Leonis,
Lotus et Hesperia quid Capricornus aqua,

