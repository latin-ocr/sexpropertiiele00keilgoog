nlnER·n‚5‚s‚7. 2⁷

nl· puellarum ingenuos corrupit ocellos
30 Nequitiaequc suae noluit esse rudes.
Ah gemat, in terris ista qui protulit arte
Iurgia sub tacita condita laetitia.
Non istis olim variabant tecta figuris t
Tum paries nullo crimine pictus erat.

35 Sed non inmerito velavit aranea fanum
Et mala desertos occupat herba deos.

Quos igitur tibi custodes, quae limina ponam,
Quae numquam supra pes inimicus eat?
Nam nihil invitae tristis custodia prodest:

40 Quam peccare pudet, Cynthia, tuta sat est.

Nos uxor numquam, nmquam diducet amica:
Semper amica mihi, semper et uxor eris.

 

7 Gavisa es certe sublatam, Cynthia, legem,
' Qua quondam edicta flemus uterque diu,
Ninos divideret. quamvis diducere amantes
Non queat invitos Iuppiter ipse duos.
5 At magnus Caesar. sed magnus Caesar in armis:
Devictae gentes nil in amore valent.
Nam citius paterer caput hoc discedere collo,
Quam possem nuptae perdere amore faces.
Aut ego transirem tua, limina clausa maritus,
10 Respiciens udis prodita luminibus?
Ah mea tum qualis caneret tibi, cynthia, somnos
Tibia, funesta tristior illa tuba!

Unde mihi patriis gnatos praebere triumphis? ¹
Nullus de nostro sanguine miles erit.
15 Quod si vera meae comitarent castra puellae,-
Non mihi sat magnus Castoris iret equus. '
Hinc etenim tantum meruit mea gloria nomen,
Gloria ad hibernos lata Borysthenidas.

Tu mihi sola places: placeam tibi, Cynthia, solus: ,

20 Hic' erit et patrio sanguine pluris amor.

