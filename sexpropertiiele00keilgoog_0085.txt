1. Ι Β Ε R lv, 12, 13, 14. 75

13 Multa tuae, Sparte, miramur iura pilaestrae, 14
Sed mage virginei tot bona gymnasii,
Quod non infames exercet corpore ludos
· Inter luctantes nuda puella viros,
5 Cum pila velocis fallit per brachia iactus,
Increpat et versi clavis adunca trochi,
Pulverulentaque ad extremas stat femina metas,
Et patitur duro vulnera pancratio,
Nunc ligat ad caestum gaudentia brachia loris,
10 Missile nunc disci pondus in orbe rotat,
Gyrum pulsat equis, niveum latus ense revincit,
virgineumque cavo protegit aere caput,
Qualis Amazonidum nudatis bellica mammis
Thermodontiacis turba lavatur aquis,
15 Et modo Taygeti, crines adspersa pruina,
Sectatur patrios per iuga longa canes3
Qualis et Eurotae Pollux et Castor harenis,
Hic victor pugnis, ille futurus equis,
Inter quos Helene nudis capere arma papillis
2⁰ Fertur nec fratres erubuisse deos. ‚
Lex igitur Spartana vetat secedere amantes,
Et licet in triviis acl latus esse suae,
Nec timor aut ulla est clausae tutela puellae Ι
Nec gravis austeri poena cavenda viri.
25 Nullo praemisso de rebus tute loquaris
Ipse tuis: longae nulla repulsa morae.
N on Tyriae vestes errantia lumina fallunt,
Est neque odoratae cura molesta comae.
At nostra ingenti vadit circumdata turba3
30 Nec digitum angusta est inseruisse via,
Nec quae sint facies nec quae sint verba rogandi,
Invenias: caecum versat amator iter.
Quod si iura fores pugnasque imitata Laconum, ἱ
Carior hoc esses tu mihi, Roma, bono.

 

14 Sic ego non ullos iam norim in amore tumultus, 15
Nec veniat sine te nox vigilanda mihi:

