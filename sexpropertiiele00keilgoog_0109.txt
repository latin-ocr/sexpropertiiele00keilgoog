LIBER ηε. 99.

Auguste, Hectoreis cognite maior avis,
Vince mari: iam terra tua est: tibi militat arcus,
40 Et favet ex humeris hoc onus omne meis.
Solve metu patriam, quae nunc te vindice freta
Inposuit prorae publica vota tuae.
Quam nisi defendes, murorum Romulus augur .
Ire Palatinas non bene vidit aves.
45 Et nimium remis audent proh turpe Latinis
Principe te fluctus regia vela pati.
Nec te, quod classis centenis remiget alis,
'Peri-eat: invito labitur illa mari ι
Quodque-vehunt prorae Centaurica saxa minantis,
50 Tigna cava et pictos experiere metus.
Frangit et attollit vires in milite causa3
Quae nisi iusta subest, excutit arma pudor.
Tempus adest, committe rates: ego temporis auctor
Ducam laurigera Iulia rostra manu?
55 Dixerat, e't pharetrae pondus consumit in arcum
Proxima post arcus Caesaris hasta fuit.
Vincit Roma fide Phoebi: dat femina poenas z
Sceptra per Ionias fracta vehuntur aquas.
At pater Idalio miratur Caesar ab astro:
60, ‘Sum deus, et nostri sanguinis ista fides?
Prosequitur cantu Triton, omnesque marinae
Plauserunt circa libera signa deae.
llla petit Nilum cymba male nixa fugaci,
Hoc unum, iusso non moritura die.
65 Di melius! quantus mulier foret una triumphus,
Ductus erat per quas ante Iugurtha vias.
Actius hinc traxit Phoebus monimenta, quod eius
Una decem vicit missa sagitta rates.
Bella satis cecini: citharam iam poscit Apollo
70 Victor et ad placidos exuit arma choros.
Candida nunc molli subeant convivia luco,
Blanditiaequc fluant per mea colla rosae,
Vinaque fundantur praelis elisa Falernis,
Terque lavet nostras spica Cilissa comas.
75 Ingenium potis irritet Musa poetis: *

