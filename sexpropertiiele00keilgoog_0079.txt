Llnnslv‚s,9. oo

50 ordiar et caeso moenia firma Remo,
Eductosque pares silvestri ex ubere reges,
crescet et ingenium snb tua iussa meum,
Prosequar et currus utroque ab litore ovantes,
Parthorum astutae tela remissa fugae,
‘ 55 Castraque Pelusi Romano subruta ferro,
Antonique graves in sua fata manus.
Mollis tu coeptae fautor cape lora iuventae,
Dexteraque inmissis da mihi signa rotis.
Hoc mihi, Maecenas, laudis concedis, et a te est,
60 Quod ferar in partes ipse fuisse tuas.

 

9 Mirabar, quidnam misissent mane Camenae, 1⁰
Ante meum stantes sole rubente torum.
Natalis nostrae signum misere puellae
Et manibus faustos ter crepuere sonos.
5 Transeat hic sine nube dies, stent aere venti,
Ponat et in sicco molliterunda minas.
Aspiciam nullos hodierna luce dolentes,
Et Niobes lacrimas supprimat ipse lapis,
Alcyonum positis requiescant ora querellis,
10 Increpet absumptum nec sua mater Itym3
Tuque, o cara mihi, felicibus edita pennis,
Surge et poscentes iusta precare deos.
Ac primum pura somnum tibi discute lympha
Et nitidas presso. pollice finge comas:
15 Dein, qua primum oculos cepisti veste Properti,
Indue nec vacuum flore relinque caput,
Et pete, qua polles, ut sit tibi forma perennis,
Inque meum semper stent tua regna caput.
Inde coronatas ubi ture piaveris aras,
2⁰ Luxerit et tota flamma secunda domo,
Sit mensae ratio, noxque inter pocula currat,
Et crocino naris murreus ungat onyx,
Tibia nocturnis succumbat rauca choreis,
Et sint nequitiae libera verba tuae,
25 Dulciaque ingratos adimant convivia somnos,
Publica vicinae perstrepat aura viae:

