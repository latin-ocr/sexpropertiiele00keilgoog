20 PROPERTII

21 Tu, qui consortem properas evadere casum,

Miles ab Etruscis saucius aggeribus,

Quid nostro gemitu turgentia lumina torques?-
Pars ego sum vestrae proxima militiae.

5 Sic te servato, ut possint gaudere parentes,

Nec soror acta tuis sentiat e lacrimis.

Gallum per medios ereptum Caesaris enses
Effugere ignotas non potuisse manus,

Et quaecumque super dispersa invenerit ossa

10 Montibus Etruscis, haec sciat esse mea.

 

22 Qualis et unde genus, qui sint mihi, Tulle, Penates,
Quaeris pro nostra semper amicitia.
Si Perusina tibi patriae sunt nota sepulcra,
Italiae duris funera temporibus,
5 Cum Romana suos egit discordia cives
(Sit mihi praecipue pulvis Etrusca dolor: ·
Tu proiecta mei perpessa es membra propinqui,
Tu nullo miseri contegis ossa solo),
Proxima supposito contingens Umbria campo ἱ
10 Me genuit terris fertilis uberibus. ᾗ

’81ΈΧΛ ΡΙῑΟΙἘΙῑΤΙΙ

, ELEGIARUM
LlnERsEcuNDUS.

1 Quaeritis, unde mihi totiens scribantur amores,
Unde meus veniat mollis in ora liber.
N on haec Calliope, non haec mihi cantat Apollo,
Ingenium nobis ipsa puella facit.
<5 Sive lyrae carmen digitis percussit eburnis, 9
Miramur, faciles ut premat arte manus: 10
Seu vidi ad frontem asparso errare capillos, ‘c'
Gaudet laudatis ire superba comis: 8

