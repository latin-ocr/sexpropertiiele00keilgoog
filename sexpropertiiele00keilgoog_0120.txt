110 . PROPERTII

Materni· laudor lacrimis urbisque querellis,
Defensa et gemitu Caesaris ossa mea.
Ille sua nata dignam fixisse sororem
60 Increpat, et lacrimas vidimus ire deo.
Et tamen emerui generosos vestis honores,
Nec mea de sterili facta rapina domo.
Tu, Lepide, et tu, Paulle, meum post fata levamen,
Condita sunt vestro lumina nostra sinu.
65 Vidimus et fratrem sellam geminasse curulem,
Consule quo facto tempore rapta soror.
Filia, tu specimen censurae nata paternae,
Fac teneas unum nos imitata virum,
Et serie fulcite genus: mihi cymba volenti
70 Solvitur aucturis tot mea fata meis.
Haec est feminei merces extrema triumphi,
Laudat ubi emeritum libera fama rogum.
Nunc tibi commendo communia pignora natos ι
Haec cura et cineri spirat inusta meo.
⁷5 Fungere maternis vicibus, pater: illa meorum
Omnis erit collo turba ferenda tuo.
Oscula cum dederis tua flentibus, adice matris:
Tota domus coepit nunc onus esse tuum.
Et si quid doliturus eris, sine testibus illis:
80 Cum venient, siccis oscula falle genis.
Sat tibi sint noctes, quas de me, Paulle‚ fatiges,
Somniaque in faciem credita saepe meam:
Atque ubi secreto nostra ad simulacra loqueris,
Ut responsurae singula verba iace.
85 Seu tamen adversum mutarit ianua lectum,
- Sederit et nostro cauta noverca toro,
Coniugium, pueri, laudate et ferte paternum ι
Capta dabit vestris moribus illa manus.
Nec matrem laudate nimis: collata priori
90 Vertet in offensas libera verba suas.
Seu memor illc mea contentus manserit umbra
Et tanti cineres duxerit esse meos,
Discite venturam iam nune sentire senectam,
Caelibis ad curas nec vacet ulla via.

