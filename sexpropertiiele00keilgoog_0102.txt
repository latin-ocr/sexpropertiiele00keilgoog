92 PROPERTII

Dic mihi, num teneros urit lorica lacertos?
Num gravis.inbelles atterit hasta manus‘.2
25 Haec noceant potius, quam dentibus ulla puella
Det mihi plorandas per tua colla notas.
Diceris et macie vultum tenuasse: sed opto,
Ε desiderio sit color iste meo.
At mihi cum noctes induxit vesper amaras,
30 Si qua relicta iacent, osculor arma tua. ·
Tum queror in toto non sidere pallia lecto,
Lucis et auctores non dare carmen aves.
Noctibus hibernis castrensia pensa laboro
Et Tyria in radios vellera secta suos,x
35* Et disco, qua parte fluat vincendus Araxes,
Quot sine aqua Parthus milia currat equus,
Cogor et e tabula pictos ediscere mundos,
Qualis et haec docti sit positura dei,
Quae tellus sit lenta gelu, quae putris ab aestu,
40 Ventus in ltaliam qui bene vela ferat.
Adsidet una soror, curis et pallida nutrix
Peierat hiberni temporis esse moras.
Felix Hippolyte nuda tulit arma papilla
Et texit galea barbara molle eaput²
45 Romanis utinam patuissent castra puellis!
Essem militiae sarcina fida tuae, -
N ec me tardarent Scythiae iuga, cum pater altas
Africus in glaciem frigore nectit aquas.
Omnis amor magnus, sed aperto in coniuge, maior ι
50 Hanc Venus, ut vivat‚ ventilat ipsa facem.
Nam mihi quo? Poenis tibi purpura fulgeat ostris
crystallusque meas ornet aquosa· manus.
Omnia surda tacent, rarisque adsueta kalendis
vix aperit clausos una puella lares,
55 Glaucidos et catulae vox est mihi grata querentis ι
Illa tui partem vindicat una toro.
Flore sacella tego, verbenis compita velo,
Et crepat ad veteres herba Sabina focos.
Sive in finitimo gemuit stans noctua tigno,
6⁰ Seu voluit tangi parca lucerna mero,

