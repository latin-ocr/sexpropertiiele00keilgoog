LIBER 11‚9.111,1‚2‚3. 31

Bella canam, quando scripta puella mea est.
Nunc volo subducto gravior procedere vultu,
10 N unc aliam citharam me mea Musa (locet.
Surge, anima, ex humili iam carmine, sumite vires,
Pierides: magni nunc erit oris opus.
Iam negat Euphrates equitem post terga tueri
Parthorum et Crassos se tenuisse dolet:
. 15 India quin, Auguste, tuo dat colla triumpho,
Et domus intactae te tremit Arabiae ε
Et si qua extremis tellus se subtrahit oris,
Sentiet illa tuas postmodo capta manus.
Haec ego castra sequar: vates tua castra canendo ·
20 Magnus ero: servent hunc mihi fata diem!

Ut caput in magnis ubi no‘n est tangere signis,
Ponitur hic imos ante corona pedes,
Sic nos nunc, inopes laudis conscendere carmen,
Pauperibus sacris vilia tura damus.
25 Nondum etiam Ascraeos norunt mea carmina fontes,
Sed modo Per-mesi flumine lavit Amor.

 

2 Scribant de te alii vel sis ignota licebit: 11
Laudet, qui sterili semina ponit humo.
Omnia, crede mihi, tecum uno munera lecto
Auferet extremi funeris atra dies:

5 Et tua transibit contemnens ossa viator,
Nec dicet ‘cinis hic docta puella fuit?

 

3 Quicumque ille fuit, puerum qui pinxit Amorem, 12
Nonne putas miras hunc habuisse manus ’.ἱ
Hic primum vidit sine sensu vivere amantes
Et levibus curis magna perire bona.
ὁ Idem non frustra ventosas addidit alas,
Fecit et humano corde volare deum3
Scilicet alterna quoniam iactamur in unda,
Nostraque non ullis permanet aura locis:
Et merito hamatis manus est armata sagittis,
10 Et pharetra ex humero Cnosia utroque iacet;

