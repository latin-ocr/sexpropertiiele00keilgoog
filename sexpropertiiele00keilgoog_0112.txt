102 PROPERTII

Narrant, historiae pectora nota suae:
65 Haec sua maternis queritur livere catenis
Brachia nec meritas frigida saxa manus:
Narrat Hypermestre magnum ausas esse sorores,
In scelus hoc animum non valuisse suum.
Sic mortis lacrImis vitae sanamus amores:
70 Celo ego perfidiae crimina multa tuae.
Sed tibi nunc mandata damus, si forte moveris,
Si te non totum Doridos herba tenet:
Nutrix in tremulis ne quid desideret annis
Parthenie= patuit, nec tibi avara fuit.
75 Deliciaeque meae Latris, cui nomen ab usu est,
Ne speculum dominae porrigat illa novae.
Et quoscumque meo fecisti nomine versus,
Ure mihi: laudes desine habere meas.
Pelle hederam tumulo, mihi quae pugnante corymbo
80 Mollia contortis adligat ossa comis,
Pomosis Anio qua spumifer incubat arvis,
Et numquam Herculeo numine pallet ebur,
Hic carmen media dignum me scribe columna,
Sed breve, quod currens vector ab urbe legat:
85 '“Hic Tiburtina iacet aurea Cynthia terra:
Accessit ripae laus, Aniene, tuae.’'
Nec tu sperne piis venientia somnia portis:
Cum pia venerunt somnia7 pondus habent.
Nocte vagae ferimur, nox clausas liberat umbras,
90 Errat et abiecta Cerberus ipse sera.
Luce iubent leges Lethaea ad stagna reverti.
Nos vehimur, vectum nauta recenset onus.
Nunc te possideant aliae: mox sola tenebo:
Mecum eris, et mixtis ossibus ossa teram?
95 Haec postquam querula mecum sub lite peregit,
Inter complexus excidit umbra meos.

 

8 Disce, quid Esquilias hac nocte fugarit aquosas,
Gum vicina novis turba cucurrit agris.
Lanuvium annosi vetus est tutela draconis,
Hic ubi tam rarae non perit hora morae,

