.L1BER1V‚1‚2,3. σι

Pendebantque cavis tympana pumicibus.
Ergo Musarum et Sileni patris imago
30 Fictilis et calami, Pan Tegeaee, tui,
Et Veneris dominae volucres, mea turba, columbae
Tingunt Gorgonio Punica rostra lacu,
Diversaeque novem sortitae rura puellae
Exercent teneras in sua dona manus.
35 Haec hederas legit in thyrsos, haec carmina nervis
’ Aptat‚ at illa manu texit utraque rosam.
E quarum numero me contigit una dearum:
Ut reor a facie, Calliopea fuit:
‘Contentus niveis semper vectabere cycnis, .
40 Nec te fortis equi ducet ad arma nonus.
Nil tibi sit rauco praeconia classica cornu
Flare nec Aonium cingere Marte nemus,
Aut quibu· in campis Mariano proelia signo
Stent et Teutonicas Roma refringat opes,
45 Barbarus aut Suevo perfusus sanguine Rhenus
Saucia maerenti corpora vectet aqua.
Quippe coronatos alienum ad limen amantes
N octurnaeque canes ebria signa fugae,
¹ Ut per te clausas sciat excantare puellas,
50 Qui volet austeros arte ferire viros?
Talia Calliope, lymphisque a fonte petitis
Ora Philetaea nostra rigavit aqua.

 

3 Arma deus Caesar dItes· meditatur ad Indos, 4
Et freta gemmiferi findere classe maris.
Magna, viri, merces: parat ultima terra triumphos:
Tigris et Euphrates sub tua iura fluent=
5 Sera, sed Ausoniis veniet provincia virgis:
Adsuescent Latio Partha tropaea Iovi.
lte agite, expertae bello date lintea prorae
Et solitum armigeri ducite munus equi.
Omina fausta cano: Crassos clademque piate:
10 Ite et Romanae consulite historiae.
Mars pater et sacrae fatalia lumina Vestae,
Ante meos obitus sit, precor, illa dies,

